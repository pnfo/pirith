චන්දපරිත්තං = චන්ද පිරිත

එවං = මෙසේ
මෙ = මා විසින්
සුතං = අසන ලදී
එකං සමයං = එක් සමයෙක
භගවා = භාග්‍යවතුන් වහන්සේ
සාවත්ථියං = සැවැත්නුවර සමීපයෙහි
විහරති = වැඩ වසන සේක
ජෙතවනෙ = ජේතවන නම් වූ
අනාථ පිණ්ඩිකස්ස = අනේපිඬු මහ සිටුහු ගේ
ආරාමෙ = ආරාමයෙහි

තෙත ඛො පන සමයෙන = එ සමයෙහි වනාහි
චන්දිමා දෙවපුත්තො = සඳ දෙව්පුත් තෙමේ
රාහුනා අසුරින්දෙන = රාහු අසුරේන්ද්‍රයා විසින්
ගහිතො හොති = ගන්නා ලද්දේ වෙයි

අථ ඛො = ඉක්බිති
චන්දිමා දෙවපුත්තො = සඳ දෙව්පුත් තෙමේ
භගවන්තං = බුදුරදුත්
අනුස්සරමානො = සිහි කරමින්
තායං වේලායං = එ වේලෙහි
ඉමං ගාථං = මේ ගාථාව
අභාසි = කීය.

නමො = නමස්කාර වේවා
තෙ = නුඹ වහන්සේට
බුද්ධවීරත්ථු = බුද්ධවීරයන් වහන්ස
විප්පමුත්තොසි = කෙලෙසුන් කෙරෙන් විශේෂයෙන් මිදුණු
සබ්බධි = සියලු කල්හි.
සම්බාධ පටිපන්නෝස්මි = (මම) සම්බාධයකට පැමිණියෙමි
තස්ස මෙ = ඒ මට
සරණං භව = පිළිසරණ වුව මැනව.

අථ ඛො = එකල්හි
භගවා = භාග්‍යවතුන් වහන්සේ
චන්දිමං දෙවපුත්තං = සඳ දෙව් පුතුන්
ආරබ්හ = අරභයා
රාහුං අසුරින්දං = රාහු අසුරිඳු හට
ගාථාය = ගාථාවකින්
අජ්ඣභාසි = මෙසේ වද‍ාළ සේක.

තථාගතං = තථාගතයන් වහන්සේ
අරහන්තං = අරහත් වූ
චන්දිමා = සඳදෙව් පුත් තෙමේ
සරණගතො = සරණ ගියේ ය
රාහු = රාහු අසුරේන්ද්‍රය
චන්දං පමුඤ්චස්සු = සඳු අතහැරව
බුද්ධා = බුදුවරයෝ
ලොකානුකම්පකා = ලොවට අනුකම්පා කරන්නෝ ය. (එහෙයින්)

අථ ඛො = ඉක්බිති
රාහු අසුරින්දෝ = රාහු අසුරේන්ද්‍ර තෙම
චන්දිමං දෙවපුත්තං = සඳු දෙව්පුතු
මුඤ්චිත්වා = හැර
තරමාණ රූපො = වෙළෙවි වූයේ
යෙන = යම් තැනක් හි වීද
වෙපචිත්ති අසුරේන්ද‍ො = වේපචිත්ති අසුරේන්ද්‍රයා
තෙන = එතැන්හි
උපසංකමි = එළඹියේ ය
උපසංකමිත්වා = එළඹ
සංවිග්ගො = සංවේග ඇත්තේ
ලොමහට්ඨජාතො = ලොමුද‍ැහැගත් සිරුරු ඇත්තේ
එකමන්තං = එකත් පසෙක
අට්ඨාසි = සිටියේ ය

එකමන්තං ඨිතං ඛො රාහුං අසුරින්දං = එකත් පස්ව සිටියා වූ රාහු අසුරිඳු හට
වෙපචිත්ති අසුරින්ද‍ො = වේපචිත්ති නම් අසුරේන්ද්‍ර තෙම
ගාථාය = ගාථාවකින්
අජ්ඣභාසි = මෙසේ කීයේ ය

කින්නු = කුමක් හෙයින්
සන්තරමානොව = වෙලෙව් වූවකු මෙන්
රාහු = රාහු අසුරේන්ද්‍රය
චන්දං = සඳු
පමුඤචසි = අත්හැරියෙහි ද?
සංවිග්ගරූපො ආගම්ම = කලකිරුණු, සංවේගයට පත් සිත් ඇත්තෙක් වැ අවුත්
කින්නු = කුමක් හෙයින්
භීතොව = බියවූවකු මෙන්
තිට්ඨසී’ති = සිටිනෙහි ද?

සත්තධා = සත්කඩක් ව
මෙ = මගේ
ඵලෙ = පැළෙයි
මුද්ධා = හිස
ජීවන්තො = ජීවත්වන්නේ ද
න සුඛං ලභෙ = සැපයක් නො ලබයි.
බුද්ධගාථාහි = බුදුන් විසින් (සඳු හරුව යි) ගාථා දෙකකින්
ගීතොම්හි = ගයන ලද්දක් ඇසුවෙමි
නො චෙ මුඤ්චෙය්‍ය චන්දිමං = ඉදින් සඳු අත නොහැරියේ නම්.