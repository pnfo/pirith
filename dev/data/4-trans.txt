එක නම් කිම? සියලු සත්හු අහරින් සිටින්නෝ ය.
දෙක නම් කිම? නාම රූප දෙක ය.
තුන නම් කිම? (සුඛ දූඃඛ උපෙක්ෂා යන) තුන් වෙදනාවෝ ය.
සතර නම් කිම? (දූඃඛ සමුදය නිරොධ මාර්ග යන) සතර ආර්ය සත්‍යයෝ ය.
පස නම් කිම? (රූප වෙදනා සංඥා සංස්කාර විඥාන යන) උපාදානස්කන්ධ පස ය.
සය නම් කිම? (චක්ඛු සොත ඝාන ජිව්හා කාය මන යන) තමා කෙරෙහි වූ ආයතන සය ය.
සත නම් කිම? (සති ධම්මවිචය පීති විරිය පස්සද්ධි සමාධි උපෙක්ඛා යන) බොධ්‍යඬ්ග සත ය.
අට නම් කිම? (සම්මාදිට්ඨි සම්මාසඬ්කප්ප සම්මාවාචා සම්මාකම්මන්ත සම්මාආජීව සම්මාවායාම සම්මාසති සම්මාසාමාධි යන) ආර්ය අෂ්ටාඬ්ගික මාර්ගය ය.
නවය නම් කිම? (නානත්තකාය නානත්තසඤ්ඤි ය, නානත්තකාය එකත්තසඤ්ඤි ය, එකත්තකාය නානත්තසඤ්ඤි ය, එකත්තකාය එකත්තසඤ්ඤි ය, අසඤ්ඤි ය, අකාසානඤ්චායතනූපග ය, විඤ්ඤාණඤ්චායතනූපග ය, ආකිඤ්චඤ්ඤායතනූපග ය, නෙවසඤ්ඤානාසඤ්ඤායතනූපග ය යන) සත්ත්වාවාස නවය ය.
දශය නම් කිම? (අසෙඛ සම්මාදිට්ඨි ය, අසෙඛ සම්මාසඬ්කප්ප ය, අසෙඛ සම්මාවාචා, අසෙඛ සම්මාකම්මන්ත ය, අසෙඛ සම්මාආජීව ය, අසෙඛ සම්මාවායාම ය, අසෙඛ සම්මාසති ය, අසෙඛ සම්මාසාමාධි ය, අසෙඛ සම්මාඤාණ ය, අසෙඛ සම්මාවිමුත්තිය යන) අඬ්ග දශයෙන් යුත් වූයේ රහත් තෙමේ ය යි කියනු ලැබේ.